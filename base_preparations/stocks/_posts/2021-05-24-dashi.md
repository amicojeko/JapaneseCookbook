---
layout: recipe
name: Dashi
date: 2021-05-24 11:12:43 +0200
---

![Dashi](/assets/images/dashi.jpg)

## Ingredienti

- 1.5 litri di acqua fredda
- 5 pezzi di kombu (pesare)
- 1 pugno di katsuobushi (pesare)

## Preparazione

Non togliere la polvere bianca dall'alga Kombu: quello è il glutammato naturalmente presente nell'alga, fonte di umami, ed è esattamente il motivo per cui usiamo la kombu.

Versare l'acqua in una pentola, mettere l'alga kombu a bagno e lasciar riposare per almeno 2 ore (l'alga kombu deve reidratarsi completamente)

Coprire con un coperchio e portare quasi ad ebollizione a fiamma bassa (più ci mette, meglio è). Conviene usare un termometro per spegnere la fiamma quando l’acqua raggiunge i 97-98 gradi.

Non deve bollire assolutamente, perché’ se l’alga kombu bolle, caccia tutta una gelatina puzzolente che poi dovete scappare di casa.

Appena prima che bolla spegnere la fiamma, togliere l’alga kombu, rialzare la fiamma e portare ad ebollizione, ed eliminare la schiuma con una schiumarola a setaccio fino.

Spegnare la fiamma, e mettere un bel pugno di katsuobushi. Attendere che affondi completamente (anche 30-40 minuti).

Togliere il katsuobushi e strizzarlo bene per recuperare tutto il ben di dio che sprigiona, e filtrare il brodo ottenuto con un panno fino. Complimenti avete appena fatto il dashi!

### Suggerimenti

Volendo potete utilizzare di nuovo il katsuobushi e l’alga kombu per fare un secondo dashi più delicato (Niban Dashi, letteralmente Secondo Dashi).

In alternativa, si possono essiccare e sbriciolare kombu e katsuobushi per fare il Furikake.

Ad ogni modo, cercate di non buttare subito kombu e katsuobushi.

