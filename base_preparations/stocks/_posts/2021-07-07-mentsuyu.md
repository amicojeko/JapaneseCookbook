---
layout: recipe
name: Mentsuyu
description: Il brodo per immergere soba e udon
date: 2021-07-07 11:12:43 +0200
---

Il **mentsuyu** è un brodo forte e salato, tradizionalmente usato nei piatti di noodles come **soba** e **udon**. È un ingrediente fondamentale della cucina giapponese, preparato con una miscela di **katsuobushi**, [salsa di soia]({% post_url ingredients/2024-03-09-shoyu %}), **mirin** e **zucchero**. Questa combinazione di ingredienti crea un brodo ricco e saporito, perfetto per arricchire una vasta gamma di piatti.

### Tipi di Mentsuyu

Esistono due tipi principali di mentsuyu:

- **Kaketsuyu**: Questo brodo viene versato caldo sui noodles bolliti per creare una zuppa di noodles. È perfetto per piatti come il **hot soba** o il **hot udon**, dove il brodo caldo si sposa perfettamente con i noodles morbidi e saporiti.
- **Tsuketsuyu**: Letteralmente "zuppa per immersione", questo brodo è usato come intingolo per noodles freddi. È ideale per piatti come il **zaru soba** o il **morisoba**, dove i noodles freddi vengono tuffati nel brodo prima di essere mangiati. Il tsuketsuyu è solitamente più concentrato e saporito, per bilanciare la freschezza dei noodles freddi.

![Mentsuyu](/assets/images/mentsuyu.jpg)

## Ingredienti

- ½ tazza di [sake]({% post_url ingredients/2024-03-09-sake %})
- 1 tazza abbondante di [mirin]({% post_url ingredients/2024-03-09-mirin %}) (dice 1 ⅛ che dovrebbe essere 1 + 2 cucchiai)
- 1 tazza di [salsa di soia]({% post_url ingredients/2024-03-09-shoyu %})
- 1 pezzo di kombu (5 grammi? pesare)
- 1 tazza di katsuobushi (pesare)

## Preparazione

Metti tutto in un pentolino e porta molto dolcemente a ebollizione, poi spegni il fuoco e lascia freddare

Filtra tutto e metti in un barattolo, la salsa inizia a dare il meglio di se dopo 2-3 giorni in frigorifero. Non so ancora quanto si conservi a lungo, ne ho una di 2 mesi, sembra buona e non sono ancora morto.

### Kaketsuyu e Tsuketsuyu

Diluisci con acqua o [dashi]({% post_url base_preparations/stocks/2021-05-24-dashi %}) e scalda, la proporzione della diluizione dipende da quanto era concentrato il Mentsuyu e da che sapore si gradisce, io inizio con il 30% di acqua circa, poi in caso correggo.

Il Kaketsuyu va scaldato e versato caldo sui noodles, mentre il tsuketsuyu va messo freddo in una ciotolina a parte, e ci si immergono i noodles (tipicamente zaru soba)
