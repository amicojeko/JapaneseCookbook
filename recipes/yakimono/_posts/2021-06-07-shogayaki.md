---
layout: recipe
name: Shogayaki
description: Scaloppine di maiale allo zenzero
date: 2021-06-07
---

## Ingredienti

- fettine sottili di lonza di maiale

### Per la Salsa

La salsa e’ come una light teriyaki fatta al momento:
- 1 parte soia
- 1 parte mirin
- 1 parte sake
- ½ parte zucchero (opzionale)
- ½ parte zenzero grattugiato
- ½ parte aglio grattugiato
- Farina per infarinare leggermente le fettine

Si puo’ anche aggiungere mela grattugiata (MEGLIO)

Prendi le fettine di maiale a mazzate con un batticarne, lo so che non si fa, ma in questo caso si fa e vengono meglio, perche' la lonza di maiale tende a indurirsi molto se non mazzaroccata a dovere. Fagli pure qualche taglietto sui bordi e sui nervetti (come sui saltimbocca) per evitare che si accartoccino quando cuociono.

Infarina leggerissimamente le fettine di maiale. Cosi' leggermente che puoi usare un pennello, come fosse cipria. Anzi meglio dire "incipriare" le fettine con la farina piuttosto che infarinarle.

Esperimento 1: Cuoci le fettine di maiale da entrambi i lati, a meta’ della cottura del secondo lato, versare la salsina, completare la cottura del maiale e toglierlo, far restringere la salsa avanzata in padella e poi versala sul maiale.

Esperimento 2: prima faccio le fettine, infarinate leggerissimamente, solo con un filo d’olio (arachidi o girasole) pochi secondi per lato, come i saltimbocca, poi tolgo le fettine, metto la salsina, faccio ritirare un secondo e rimetto le fettine per insaporirle da entrambi i lati, poi tolgo le fettine, metto un po’ di acqua per recuperare la salsina residua, e verso sulle fettine (appunto, come i saltimbocca)

L'Esperimento 2 per ora vince forte.
