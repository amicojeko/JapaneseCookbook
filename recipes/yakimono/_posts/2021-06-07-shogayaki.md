---
layout: recipe
name: Shogayaki
description: Scaloppine di maiale allo zenzero
date: 2021-06-07
---

Gli Shogayaki sono delle scaloppine di maiale allo zenzero, una ricetta giapponese molto semplice e veloce da preparare.

![Shogayaki](/assets/images/shogayaki.jpg)

## Ingredienti

- fettine di lonza di maiale molto sottili, meno di 5 mm

### Per la Salsa

La salsa e’ come una light teriyaki fatta al momento:
- 1 parte di [salsa di soia]({% post_url ingredients/2024-03-09-shoyu %})
- 1 parte di [mirin]({% post_url ingredients/2024-03-09-mirin %})
- 1 parte di [sake]({% post_url ingredients/2024-03-09-sake %})
- ½ parte di zucchero (opzionale)
- ½ parte di zenzero grattugiato
- ½ parte di aglio grattugiato
- Farina per infarinare leggermente le fettine

Si possono anche aggiungere un uno o due spicchi di mela grattugiati per un sapore piu' delicato.

Prendi le fettine di maiale a mazzate con un batticarne, lo so che non si fa, ma in questo caso si fa e vengono meglio, perche' la lonza di maiale tende a indurirsi molto se non mazzaroccata a dovere. Fagli pure qualche taglietto sui bordi e sui nervetti (come sui saltimbocca) per evitare che si accartoccino quando cuociono.

Infarina leggerissimamente le fettine di maiale. Cosi' leggermente che puoi usare un pennello, come fosse cipria. Anzi meglio dire "incipriare" le fettine con la farina piuttosto che infarinarle.

Scalda una padella antiaderente con un filo di olio di arachidi, mettici le fettine, e cuocile pochi secondi per lato, come i saltimbocca, poi toglile, metti la salsina nella stessa padella, falla addensare e rimetti le fettine per insaporirle da entrambi i lati per qualche secondo. Togli dal fuoco e servi, guarnendo con la salsa rimasta.
