---
layout: recipe
name: Oyakodon
description: L'Oyakodon e' la carbonara giapponese
date: 2021-10-12 11:57:00 +0200
---



## Ingredienti per 1 persona

- riso bianco
- 2 uova grandi
- 60 ml dashi
- 30 ml di salsa di soia
- 60 ml mirin
- mezza cipolla bianca
- 2 cosce di pollo o quantita' equivalente del taglio che preferite
- cipolline o negi o prezzemolo (meglio quello giapponese) per decorare
- 2 cucchiai di sake
- olio di semi di arachide

## Attrezzature per la cottura

- 1 padellina di alluminio di circa 16-18 cm di diametro

## Preparazione

L'Oyakodon va fatto su una padellina monoporzione, perche' poi lo fai scivolare tutto direttamente sulla ciotola di riso (caldo)

Taglia la cipolla a fettine secondo la lunghezza della cipolla, il pollo a cubetti, e le cipolline a rondelle o losanghe.

Rompi le uova in una ciotolina, e mescolale delicatamente (senza sbatterle) con le bacchette.

Marina il pollo nel sake per 20 minuti.

Asciuga bene il pollo e fallo rosolare a fuoco basso girandolo una sola volta quando si e' dorato. Quando e' dorato da entrambi i lati, toglierlo dalla padellina e metterlo da parte.

Versa il dashi, il mirin e la salsa di soia nel pentolino, accendi il fuoco, aggiungi le cipolle e fai sobollire a fuoco medio-basso per 4 minuti.

A questo punto abbassa la fiamma, e aggiungi il pollo. Fai sobollire per altri 2 minuti, fin quando il pollo non e' completamente cotto e il brodo non si e' ristretto un po'.

Alza il fuoco a medio, versa delicatamente 2/3 dell'uovo cercando di coprire tutto. Mischia il resto dell'uovo alle cipolline e mettilo da parte. Fai andare 30-40 secondi a fuoco medio, poi abbassa la fiamma e cuoci un altro minuto, il brodo non si deve essere asciugato. Mischia molto delicatamente, e versa il restante uovo con le cipolline. A questo punto, spegni pure la fiamma e fai cuocere con il calore residuo per un altro minuto. La ricetta originale (come piace a me) prevede che l'uovo resti mezzo crudo e bello bavoso.

Trasferisci il contenuto del pentolino direttamente sul riso facendocelo scivolare sopra. Servire caldo.
