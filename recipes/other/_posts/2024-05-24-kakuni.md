---
layout: recipe
name: Kakuni
description: Pancia di maiale cotta lentamente in salsa di soia
date: 2024-06-24 11:12:43 +0200
---

![Kakuni](/assets/images/kakuni.jpg)

## Ingredienti
Per 4 persone:

- 1 kg di pancetta di maiale
- 1 Cipolla verde o un negi
- 1 pezzo di zenzero
- 1/2 tazza di salsa di soia
- 1/2 tazza di mirin
- 1/4 tazza di zucchero
- 1/4 tazza di sake
- 1 pezzo di kombu
- 4 uova

Per il contorno:
- 4 fette di daikon
- 4 bok choy o equivalente in peso di spinaci

## Preparazione (metodo veloce)

Tagliare la pancetta in pezzi di 5 cm di lato, e rosolare i cubi in una padella antiederente, 2 minuti per lato (12 minuti in totale). Asciugarli con un panno o dei fazzoletti di carta per eliminare il grasso in eccesso. Mettere i cubi di pancetta rosolata in una pentola a pressione, con il lato della pelle rivolto verso il basso. Aggiungere acqua tiepida ed un bicchiere di sake, fino a coprire la pancetta. Aggiungere la parte verde della cipolla e lo zenzero tagliato a fette. Chiudere la pentola a pressione e cuocere per mezz'ora. Scolare la pancetta e metterla da parte.

Filtrare il brodo di cottura, facendolo freddare per poi togliere il grasso.

Cuocere le uova in acqua bollente per 6 minuti, in modo che restino liquide al centro, raffreddarle in acqua ghiacciata e sbucciarle.

Cucoere il bok choi in acqua bollente per 2 minuti, o in padella con aglio e zenzero, scolarlo e metterlo da parte.

In una casseruola, mettere il brodo, la salsa di soia, il mirin, lo zucchero e il sake. Aggiungere la pancetta e il daikon tagliato a fette, e cuocere a fuoco basso facendo sobbollire per per 30 minuti. Negli ultimi 10 minuti aggiungere le uova e togliere il coperchio in modo che si ritiri un po' la salsa.

Servire il kakuni con il bok choy e il daikon, e un po' di salsa.

Guarnire a piacere con senape karashi, shichimi togarashi, e la parte bianca della cipolla verde tagliata a julienne e immersa in acqua fredda per arricciarla.

