---
layout: recipe
name: Gari
description: Zenzero marinato
date: 2023-10-17 18:00:00 +0200
---

Il Gari e' lo zenzero marinato tagliato a fettine sottili che si trova sempre nei ristoranti giapponesi, e viene servito con il sushi per pulire il palato tra un boccone e l'altro. E' molto semplice da preparare, e si conserva per mesi in frigo.

## Ingredienti

- 250g zenzero fresco
- 1 cucchiaino di sale fino

### Per la marinatura (Amazu)

- 250 ml di aceto di riso
- 100-150g di zucchero bianco
- 1 cucchiaino di sale marino fino

## Preparazione

Sbuccia lo zenzero raschiandolo con un cucchiaio, e lavalo con acqua fredda. Taglialo a fettine sottili, usando un pelapatate o una mandolina, e mettile in una ciotola. Aggiungi un cucchiaio di sale e lascia riposare per 10 minuti, viene meglio ancora se lo metti sotto un peso per far rilasciare il liquido. Intanto metti una pentola con l'acqua sul fuoco, e porta a bollore.

Strizza bene lo zenzero, e mettilo a bollire per 1-2 minuti. Se lo zenzero e' molto piccante, puoi bollirlo per 2-3 minuti. Scolalo bene e distribuiscilo su un panno pulito, e lascialo asciugare finche' non si fredda completamente. Strizzalo bene e mettilo in un barattolo di vetro sterilizzato.

Mentre lo zenzero asciuga, prepara l'amazu. Metti l'aceto, lo zucchero e il sale in una pentola, e porta a bollore. Lascia bollire per 1-2 minuti, finche' lo zucchero non si e' sciolto completamente. Lascia raffreddare completamente.

Versa l'amazu sullo zenzero, e lascia riposare per 1-2 giorni prima di consumarlo. Si conserva per mesi in frigo.

## Suggerimenti

Se riesci a trovare lo zenzero giovane, e' ancora meglio. Lo zenzero giovane e' piu' tenero e meno fibroso, e quindi piu' facile da tagliare sottile. Si riconosce perche' ha la buccia piu' chiara, e le estremita' sono rosa. In genere si trova alla fine della primavera, ma dipende dalla zona.
