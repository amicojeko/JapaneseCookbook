---
layout: recipe
name: Gari
description: Zenzero marinato
date: 2024-04-09 18:00:00 +0200
---

Il Gari è lo zenzero sottaceto che trovi sempre accanto al tuo sushi. È quel tocco agrodolce e leggermente piccante che ti aiuta a resettare il gusto in bocca tra un pezzo di sushi e l'altro, mantenendoti pronto per il prossimo boccone. Fatto con fettine sottili di zenzero marinato in aceto di riso, zucchero e un pizzico di sale, il Gari è l'esempio perfetto di come anche le cose semplici possono essere super efficaci.

## Ingredienti

- 250g zenzero fresco
- 1 cucchiaino di sale fino

### Per la marinatura (Amazu)

- 250 ml di aceto di riso
- 100-150g di zucchero bianco
- 1 cucchiaino di sale marino fino

## Preparazione

Sbuccia lo zenzero raschiandolo con un cucchiaio, e lavalo con acqua fredda. Taglialo a fettine sottili, usando un pelapatate o una mandolina, e mettile in una ciotola. Aggiungi un cucchiaio di sale e lascia riposare per 10 minuti, viene meglio ancora se lo metti sotto un peso per far rilasciare il liquido. Intanto metti una pentola con l'acqua sul fuoco, e porta a bollore.

Strizza bene lo zenzero, e mettilo a bollire per 1-2 minuti. Se lo zenzero e' molto piccante, puoi bollirlo per 2-3 minuti. Scolalo bene e distribuiscilo su un panno pulito, e lascialo asciugare finche' non si fredda completamente. Strizzalo bene e mettilo in un barattolo di vetro sterilizzato.

Mentre lo zenzero asciuga, prepara l'amazu. Metti l'aceto, lo zucchero e il sale in una pentola, e porta a bollore. Lascia bollire per 1-2 minuti, finche' lo zucchero non si e' sciolto completamente. Lascia raffreddare completamente.

Versa l'amazu sullo zenzero, e lascia riposare per 1-2 giorni prima di consumarlo. Si conserva per mesi in frigo.

## Suggerimenti

Se riesci a trovare lo zenzero giovane, e' ancora meglio. Lo zenzero giovane e' piu' tenero e meno fibroso, e quindi piu' facile da tagliare sottile. Si riconosce perche' ha la buccia piu' chiara, e le estremita' sono rosa. In genere si trova alla fine della primavera, ma dipende dalla zona.


## Riassunto

- Sbucciare lo zenzero
- Tagliarlo a fettine sottili
- Metterlo in una ciotola con un cucchiaio di sale
- Lasciar riposare per 10 minuti
- Scolare lo zenzero e metterlo in una pentola con acqua bollente
- Bollire per 1-2 minuti
- Scolare lo zenzero e metterlo su un panno pulito
- Lasciar asciugare completamente
- Mettere l'aceto, lo zucchero e il sale in una pentola
- Portare a bollore e lasciar bollire per 1-2 minuti
- Versare l'amazu sullo zenzero
- Lasciar riposare per 1-2 giorni
